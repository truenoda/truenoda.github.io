---
layout: post
title:  "中华世纪坛赋 魏明伦  "
date:   2014-11-09
author: me
categories: 
- blog
- 散文流
thumb: thumb01.jpg
---

<img src="http://liubai.qiniudn.com/fuwen.jpg" style="width:500px;height=248px">

朗朗乾坤，堂堂中华。高龄五千岁，繁衍百亿人。铁肩挑五岳，巨手开三峡。腰环万里长城，脚跨九曲黄河。高擎文明圣火，穿越世纪风云。火熊熊薪传百代，光灿灿彪炳千秋。<br><br>

浩瀚青史，概括于坛内；辉煌文化，浓缩于眼前。徐行三百米平坦甬道，遥想五千年坎坷长途。论英雄不计成败，数风流可鉴兴亡。浪淘何物？劝归谁家？文化乃长青树，科学乃聚宝盆。创造人间福址，推动历史车轮。<br><br>

<!--more-->
驶至近代，国难当头。百年忧患，敌忾同仇。聚散沙成铁塔，变弱者为健儿。东方巨人如睡狮惊醒，民族魂魄化火凤涅磐。挽狂澜于既倒，建广厦于废墟。转国运蒸蒸日上，升国旗冉冉凌空。<br><br>

登坛了望，乾旋坤定。天行健，地包容。前可见古人，后可见来者。对比幽州台，激发冲霄志。哀兵必胜，中华必兴。日月为我祖国作证，风霆为我民族壮行。踏星斗飞过世纪之交，驾神舟立于强国之林。<br><br>